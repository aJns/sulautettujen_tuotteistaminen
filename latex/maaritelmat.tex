\section{Käsitteiden määrittely}
\label{sec:terms}

\begin{description}

  \item [Esineiden internet (engl.\ Internet of Things, IoT)] Usein käytetään
    lyhennettä IoT. IoT on laaja konsepti, ja tieteen ja teollisuuden
    kirjallisuudessa on jonkun verran epäselvyyttä siitä mitä termi pitää
    sisällään. IoT:ssa on kumminkin keskeistä erilaisten esineiden (things)
    verkottaminen toisten esineiden ja laajemman internetin kanssa. Keskeistä
    on myös että nämä esineet toimivat yhteistyössä keräämällä, käsittelemällä
    ja toimimalla datan perusteella.~\parencite{Atzori2010a, Gubbi2013}

  \item [Anturiverkot (engl.\ sensor network)] koostuvat toisiinsa
    linkitetyistä antureista. Nykyään puhutaan käytännössä langattomista
    verkoista (engl.\ wireless sensor network, WSN).  Anturit voivat pysyä
    paikallaan tai olla liikkuvia, esimerkiksi robotteja tai droneja.
    Antureiden keräämä data voidaan käsitellä joko keskitetysti, tai sitten
    hajautetusti.~\parencite{Chong2003, Tubaishat2003}

  \item [Koneoppiminen (engl.\ machine learning)] Tarkoittaa erilaisten mallien
    luomista datan perusteella. Käytetään tilanteissa joissa ihminen ei kykene
    luomaan matemaattista mallia, johtuen yleensä datan määrästä ja
    monimuotoisuudesta.  Termi käsittää useampia alatermejä jotka voivat olla
    hyvinkin erilaisia.~\parencite{Grosan2011}

  \item [Vahvistusoppiminen (engl.\ reinforcement learning)] on koneoppimisen
    alalaji, josta käytetään myös nimitystä robottioppiminen, koska se on
    sen yleisin sovelluskohde.  Vahvistusoppimisessa koneoppimismallia
    muokataan ympäristön ja tilanteen mukaan. Vahvistusoppiminen perustuu
    oppijan (robotti, tekoäly tms) palkitsemiseen tai rankaisemiseen riippuen
    siitä kuinka hyvin se suorittaa sille annetun tehtävän (reitin etsiminen,
    pelin pelaaminen tms). Palkkion ja rankaisun tulisi vaikuttaa oppijan
    toimintaan niin että sen suoriutuminen tehtävästä
    paranee.~\parencite{Kaelbling1996}

\end{description}
